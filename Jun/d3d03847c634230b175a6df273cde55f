Corrie Pretorius (49) se regsverteenwoordiger, advokaat JJ Venter, het vanoggend in die hof gesê dat Pretorius epilepsie en depressie het. Hy het volgens ’n verklaring, wat by die hof ingedien is, geen geskiedenis van geweld nie.
Sedert hy inhegtenis geneem is, het hy nog nie sy medikasie ontvang nie. Daar is wel bevestig dat hy na sy arrestasie in die selle op Groblersdal aangerand is. Die borgaansoek duur voort.