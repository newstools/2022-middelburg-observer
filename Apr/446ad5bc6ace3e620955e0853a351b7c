Vanmiddag om en by vyf uur was daar vyf voertuie betrokke in ‘n botsing in Oranjestraat by die vergeet-my-nie-behuisingsprojek.     ‘n Man het op pad van Midwater Spar se rigting, met sy Kia Sportage, in die buite baan gery en ‘n u-draai probeer maak, waar ‘n Volkswagen Transporter van agter af kom en hom op die bestuurders kant tref na hy probeer uitswaai het.  Die Transporter het op die sypadjie beland en deur die heining van die vergeet-my-nie-behuisingsprojek beland. Suster Velnice Mostert het by die ongeluks toneel gestop en probeer om die man uit die Sportage te help terwyl die insleepdienste daar opgedaag het.  Nadat die jong man van die insleepdiens ook vir suster Mostert probeer help het om die man uit sy voertuig te kry, het daar ‘n wit Toyota Hilux in die insleepvoertuig vas gery.  Die insleepvoertuig het toe suster Mostert se Ford Fiesta getref, wat toe weer die man se sportage getref het.  Beide die drywers van die Transporter en die Sportage het beserings opgedoen.