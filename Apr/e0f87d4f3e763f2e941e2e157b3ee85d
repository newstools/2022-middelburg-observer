Daar het van gister tot vanoggend tussen 07:00 en 08:00 op plekke tot 48mm geval en dit sous steeds. By Kosmospark is daar vanoggend om 08:00 ’n totaal van 48mm uitgegooi. In Groenkol is 40mm gemeet, in Mineralia 38mm, in Sentraal, Gholfsig en Aerorand 32mm, in Kanonkop en Dennesig 30mm, in Clubville 28mm, op Keerom 19mm, op Glen Cullen (net buite Middelburg op Stoffbergpad) 15mm, by die Middelburgdam 14mm en op Hendrina (ons opvangsgebied) het dit tot vanoggend 15mm gereën. Paaie het in riviere verander en spruitjies is in vloed. Die reën gaan later vandag effens opklaar, maar weer begin uitsak tot vanaand ongeveer 20:00. Daar word weer reën Vrydag en Saterdag verwag.