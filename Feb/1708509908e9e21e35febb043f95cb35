Sy vertel dat sy in 2003 twee geelhoutboompies in haar tuin in CM van der Heeverstraat (Gholfsig, Middelburg) geplant het. “Die saad ontkiem vir die eerste keer in massas in al die beddings waar dit beland het.”  Sy meld dat selfs die akkerboom se saad ontkiem, “wat nog nooit gebeur het vandat ons hier woon nie.” Op die meegaande foto’s kan ‘n mens die groot geelhoutbome sien wat sy in 2003 geplant het. Daar is ook foto’s van die sade (bolletjies) en die boompies wat oral opkom!