Die presiese omstandighede is nog nie bekend nie. Al wat op hierdie stadium gesê word, is dat “daar ‘n onderonsie was in die parkeerarea tussen die Engen Vulstasie en Nando’s op die hoek van Cowen Ntuli- en Walter Sisulustraat in Middelburg.” Die man, wie se naam weerhou word omdat daar nog nie met hom of sy familie gepraat kon word nie, is na die voorval in die hospitaal opgeneem. Hy is oorgeplaas na ‘n hospitaal in Gauteng waar sy oog weens die ernstige beserings verwyder moes word.