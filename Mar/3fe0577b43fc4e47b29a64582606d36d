 In die lig van Down Sindroomdag op 21 Maart en Wêreld Outisme Dag op 2 April word daar ‘n gesamentlike ondersteuningsdag vir alle kinders met spesiale behoeftes gereël op 17 Maart. Kleuterskole, skole en besighede word uitgenooi om op dié dag hul kleurvolste kouse aan te trek om te wys hulle ondersteun hierdie spesiale kinders.  Boonop staan deelnemers aan hierdie dag die kans om hul foto’s te sien op www.mobserver.co.za of dat dit in die Middelburg Observer gepubliseer word. Stuur net jul foto’s na daleen@mobserver.co.za of 084 503 1863. (Name en vanne moet foto’s met 20 of minder persone of kinders op vergesel). Maak seker ‘n mens kan die kouse op die foto sien!  Me. Leilani Rossouw (hoof, Lume Dei Sentrum, Middeburg) nooi ouers met alle kinders wat spesiale behoeftes het om op die meegaande skakel in te gaan en die vorm in te vul. Die vorm is beskikbaar hier.  Vir meer inligting rakende die bewusmakingsdag, bel Leilani by 084 503 1863. 