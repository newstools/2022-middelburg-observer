Me. Leilanie Rossouw (Lume Dei Sentrum, Middelburg) het aan die stuur gestaan van die aksie waar gevra is dat die gemeenskap, van kleuterskole tot besighede, snaakse kouse op 17 Maart moes aantrek. • Daar is verlede week al hordes foto’s ingegestuur. Sien foto’s hier.  • Almal word herinner aan die optog na die onderwysdepartement op 1 April as deel van ’n landwye bewusmakingsaksie vir outisme en aandaggebrek-hiperaktiwiteitsversteuring (ADHD). Daar is geen mediese of ander ondersteuning vir kinders wat hieraan ly nie, aangesien hierdie toestande nie gesien word as ’n gestremdheid nie. • Die optog in Middelburg word tussen 09:00 en 10:00 gehou en almal kom om 08:45 by SADCstraat 67 byeen, vanwaar hulle sal afstap tot by die onderwysdepartement net laer af in die straat. Vir meer inligting, bel me. Rossouw by 084 503 1863. •Wêreld Down Sindroomdag was op 21 Maart en Wêreld Outisme Bewustheidsdag is op 2 April. •’n Volledige berig oor outisme en nog foto’s kan gesien word in die Vrydag uitgawe van die Middelburg Observer. 